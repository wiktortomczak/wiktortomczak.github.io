<html>
<head>
  <link rel="stylesheet" type="text/css" href="calluna.css" />
  <style>
body {
  font-family: Calluna;
  margin-left: 20%;
  width: 35em;
  margin-top: 2em;
  font-size: larger;
}
p, ol {
  line-height: 1.5em;
}
h1 + p {
  font-style: italic;
}
img.left {
  float: left;
  margin-right: 1em;
  width: 10em;
}
img.right {
  float: right;
  margin-left: 1em;
  width: 10em;
}
img.right_big {
  float: right;
  margin-left: 2em;
  width: 20em;
}
  </style>
</head>
<body>
  <h1>Robotyka ewolucyjna</h1>
  <p>
<img src="roboty.jpg" class="right_big" />
Celem niniejszego artykułu jest przybliżyć dziedzinę robotyki ewolucyjnej
(ang. <i>evolutionary robotics</i>). Jest to dział robotyki z&nbsp;pogranicza inżynierii
i nauki, wykorzystujący radykalnie alternatywne podejście do projektowania
robotów, mianowicie ewolucję. Zasadnicza idea polega na tym, by roboty nie
tyle projektować, co ewoluować. Co to znaczy, na czym to polega i czemu to służy?
  </p>
  <p>
Wyjaśnienie można rozpocząć od wskazania różnicy między ewolucją
a&nbsp;&ldquo;inżynierskim&rdquo; procesem projektowania, tradycyjnie stosowanym przez ludzkich
projektantów. Ludzie zwykle budują rozwiązanie, celowo rozbijając (analizując)
problem na coraz mniejsze i łatwiejsze podproblemy i następnie scalając
(syntetyzując) ich podrozwiązania. Często określenia tej metody to: odgórna
(ang. <i>top-down</i>), dziel i rządź. np. Projektując samochód, zauważamy, że potrzebuje
napędu, kierowania, i wielu innych; następnie rozwiązujemy problem napędu: zauważamy, że
silnik potrzebuje paliwa, mechanizmu rozruchowego, ... ; i tak do coraz mniejszych
szczegółów.
  </p>
  <p>
W przeciwieństwie do powyższego, ewolucja to proces projektowania przyrostowy,
oddolny i całościowy. Rozpoczyna od minimalnego ale już funkcjonującego jako
całość układu (organizmu, mechamizmu, itp.) i następnie go usprawnia, zwykle przez
rozbudowę o nowe i/lub bardziej złożone mechanizmy. Ewolucja to także proces
organiczny, bez świadomego planu, kierowany tylko dążeniem do coraz większej
sprawności (przystosowania). Źródłem przyrostu są akumulujące się losowe zmiany,
które utrwalają się, jeśli są korzystne.
  </p>
  <p>
Ewolucja znajduje zastosowanie w robotyce, ponieważ rozwiązuje problemy, z&nbsp;którymi
ludzcy projektanci mają olbrzymie trudności; w szczególności problemy, gdzie
występuje złożoność, tj. wiele części, które wzajemnie od siebie zależą i
zachowują się inaczej niż w izolacji, a więc nie poddają się klasycznej analizie
na&nbsp;części. W swej bezmyślności proces ewolucyjny znajduje ich rozwiązania. Nie opiera
się na analizie &ndash; czasem bardzo trudnej &ndash; a niepowstrzymanie tworzy i testuje wielką
liczbę wariantów wcześniej działających egzemplarzy. Ewolucja nie boi się złożoności
i sama często projektuje odpowiednio złożone rozwiązania.
  </p>
  <p>
&ldquo;Ewolucja znajduje zastosowanie&rdquo; to nieprzypadkowy zwrot &ndash; ewolucja to technika,
którą się stosuje, rozmyślnie powoduje się jej wystąpienie. Ewolucja to bardzo
ogólne zjawisko, które zachodzi zawsze, gdy spełnione są trzy warunki:
  </p>
  <p>
    <ol>
<li>(reprodukcja) egzemplarze powielają się
<li>(wariacja) nowe egzemplarze są podobne, ale nie identyczne, do poprzednich; mają losowe zmiany
<li>(selekcja) egzemplarze mają różną sprawność powielania się z powodu różnic w&nbsp;pewnych cechach
    </ol>
  </p>
  <p>
W konsekwencji tych trzech procesów, w populacji egzemplarzy występuje
trend ku coraz sprawniejszym egzemplarzom. Te egzemplarze powielają się częściej,
a&nbsp;więc ich udział w populacji wzrasta. Losowe zmiany przy powielaniu się od czasu
do czasu generują jeszcze sprawniejsze egzemplarze, które znów wypierają
wcześniejsze. W świecie organizmów żywych ten proces nosi miano selekcji naturalnej.
Proces jest jednak dużo ogólniejszy. Nie ogranicza się do natury, występuje powszechniej,
m. in. w kulturze (świecie wytworów) człowieka, w nauce, w technologii, w biznesie.
  </p>
  <p>
W robotyce ewolucję wywołuje się, symulując komputerowo populację robotów oraz ich
reprodukcję, wariację i selekcję. W każdym kroku symulacji generowane jest kolejne
pokolenie robotów. Symuluje się wszystkie roboty, ocenia ich sprawność i następnie
powiela się te najsprawniejsze, z częstotliwością proporcjonalną do oceny sprawności
i z losowymi zmianami. Sprawność oceniana jest pod kątem problemu, który ewolucja
ma rozwiązać, tj. umięjętności, którą robot na nabyć. np. Jeśli problem to żeby robot
umiał chodzić, ocena sprawności to np. jak długo / jak daleko robot zaszedł
w testowej symulacji. Kryterium oceny dobiera się celowo. To ono wprowadza presję
selekcyjną (selekcję sztuczną) na pożądaną umiejętność czy ogólniej
charakterystykę robota.
  </p>
  <p>
<img src="antena.jpg" class="left" style="width: 10em" />
Warto dodać, że powyższy algorytm ewoluowania rozwiązań poprzez symulację
reprodukcji, wariacji i selekcji nie ogranicza się do robotów. Taki algorytm
nazywa się ogólnie algorytmem genetycznym i stosuje się w różnych problemach
konstrukcyjnych, optymalizacyjnych, itp. np. NASA wykorzystała algorytm
genetyczny do wyewoluowania anteny o parametrach, których ludzcy projektanci
nie byli w stanie osiągnąć.
  </p>
  <p>
Oprócz powyższego zastosowania inżynierskiego, robotykę ewolucyjną wykorzystuje
się również w nauce &ndash; w badaniach nad umysłem, inteligencją, językiem,
zdolnościami poznawczymi, itp. Pewni badacze uważają, że zrozumienie tych zjawisk
bezpośrednio i w obecnej, rozwiniętej postaci jest nieosiągalne. Jako produkty ewolucji,
są one bardzo złożone, mają też strukturę bardzo odmienną od wytworów ludzkiego
procesu projektowego. Zamiast tego, próbują badać ich powstanie; w szczególności
próbują odtworzyć ich ewolucję w symulacji. Nawiązuje to do słynnego powiedzenia
T. Dobzhansky'ego &ldquo;<i>Nothing in biology makes sense except in the light of evolution</i>&rdquo;.
np. Istnieją badania nad powstaniem
języka u&nbsp;ludzi, w których ewoluuje się roboty do (z oceną sprawności na podstawie)
zadania wymagającego współpracy, licząc, że roboty wyewoluują pierwotne formy
komunikacji. Dałoby to bardzo szczegółowy wgląd w możliwy scenariusz początków
języka.
  </p>
  <p>
<img src="framsticks.gif" class="right" style="width: 20em" />
W pokrewnej dziedzinie sztucznego życia (ang. <i>artificial life</i>) symuluje
się ewolucję wirtualnych stworzeń, w&nbsp;podobnej nadziei na odtworzenie początków
inteligencji i złożonych form życia.
  </p>
</body>
</html>
